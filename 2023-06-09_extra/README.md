# Упражнение 16 $бис^2$: Подготовка за изпит


**Да се имплементира канонично представяне във всички класове - ВКЛЮЧИТЕЛНО move семантики - където това е необходимо. Имплементацията ви НЕ трябва да позволява два обекта да споделят обща памет.**

**НЕ може да използвате `std::string` или `std::vector`, освен когато това не е изрично позволено в конкретното условие.**


### Задачи:

1. Да се имплементира клас шахматист (`ChessPlayer`), който се представя чрез:
	- уникален идентификатор (`id`) - цяло положително число, което автоматично нараства с 1 при създаването на нов шахматист
	- име на играча (`name`) - символен низ (може да използвате std::string).

	Класът трябва да има конструктор с параметри и да НЯМА такъв без параметри.

2. Да се имплементира клас описващ турнир по шах (`ChessTournament`), който се представя чрез:
	- списък с произволен брой шахматисти
	- брой точки на всеки от шахматистите

	Класът трябва да поддържа следните функционалности:
	- Конструктор, който създава нов турнир с дадени шахматисти.
	- Метод `finished` (без конкретна реализация за класа), който връща дали турнирът е приключил.
	- Метод `addGame`, добавя резултат от игра между двама шахматиста, съответно бели и черни. Резултатът от дадена партия може да бъде +1 (победа за белите), 0 (реми) или -1 (победа за черните). При победа за белите, те получават една точка, а черните 0. При победа за черните - обратно. При реми и двамата играчи получават по половин точка. Ако турнирът вече е завършил, опитът да се добави игра трябва да води до хвърляне на грешка.
	- Метод `getLeader`, който връща шахматистът с най-голям брой точки до момента. При условие, че има двама или повече шахматиста с максимален брой точки, методът връща този, който се намира на най-предна позиция в списъка с участниците в турнира.
	- Meтод `getWinner`, който връща победителят в турнира, ако той вече е завършил или хвърля грешка ако не е.
	- Отпечатване на турнинра на даден изходен поток. За целта се отпечатват всеки от участниците в турнира и съответният им брой точки.

3. Да се имплементира клас за двубой по шах (`ChessDuel`). Шахматният двубой е вид турнир, в който участват само двама играча. Турнирът  приключва, когато са изиграни поне десет игри **и** когато единият играч има преднина от поне две точки пред другия.

4. Да се имплементира клас за турнир по шах тип _всеки срещу всеки_ (`RoundRobinTournament`). В този формат всеки шахматист играе по точно две партии с всеки друг: веднъж с белите и веднъж с черните фигури. Турнирът приключва, когато са изиграни всички възможни партии.

5. Да се реализира главна функция с динамичен масив от различни шахматни турнири. В масива да има поне един турнир от всеки тип. За всеки от турнирите да се добавят по няколко игри и да се отпечата играта, както и настоящият водач в турнира.
