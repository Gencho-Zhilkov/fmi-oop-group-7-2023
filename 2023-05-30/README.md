# Упражнение 15: Подготовка за архитектурно контролно


### Общи Въпроси:

1. От какви класове ще имам нужда?

2. По какво си приличат и по какво се различават? Как са свързани помежду си: композиция _vs._ наследяване?

3. От какви член-данни (полета) има нужда всеки клас? Какъв е техният тип? Какъв си техните права за достъп: `private`, `protected`, `public`? За кои от тях имам нужда от _getters_ и _setters_? Имаме ли `static` член данни?

4. От какви фунцкионалности (действия, поведение) има нужда? Кои са съответсващите им член-функции (методи) ?
	- Име на метода, което ясно описва какво прави той
	- Тип на параметрите: стойност, указател или референция? `const`?
	- Тип на резултата
	- `virtual`: искам ли динамично свързване?
	- `const`: променя ли метода състоянието на обекта?

	_**N.B.**_ НЕ ЗАБРАВЯЙТЕ да добавите `virtual` деструктор, когато имате дори един виртуален метод!


### Задачи:

<div align="center">
	<img src="https://upload.wikimedia.org/wikipedia/commons/thumb/8/86/Bulgaria_roads_map_bg.svg/1642px-Bulgaria_roads_map_bg.svg.png" height="320px" />
</div>

1. _GPS_ навигационна система за междуградска навигация. Искаме системата да поддържа следните функционалности:
	- Различни видове пътища: второкласни, първокласни и автомагистрали.
	- Отваряне и затваряне на път - напр. за ремонт или поради обилен снеговалеж - в дадена _посока_.
	- Навигация от един до друг град по най-кратък (разстояние), най-бърз (време) или най-евтин (цена) начин.
	- Различни точки на интерес (_points of interest_): бензиностанции, ресторанти, природни и исторически забележителности, ...
	- Намиране на най-близките точки на интерес от даден(и) типове.

	_**Бонус**_: Помислете какви други функционалсти бихте искали да добавите и как ще ги интегрирате към вече съществуващата архитектура?


2. Архитектура за онлайн поръчки от ресторанти стил [amam.bg](http://www.amam.bg/). Искаме системата да поддържа следните функционалности:
	- Системата може да работи с множество от различни ресторанти.
	- Ресторантите предлагат свое собствено меню, което съдържа множество от ястия.
	- Ястията имат име, съставки, цена, могат да бъдат от различен вид кухня, напр. българска, италианска и азиатска, както и различен категория: салата, предястие, основно, десерт, напитки, ... Едно ястие може да принадлежи към повече от една категория, напр. _вегетарианско_ и _салата_.
	- Изисква се възможност за създаване на верига ресторанти в различни градове и на различни локации, но на една и съща марка.
	- Разширете архитектурата като позволите ресторантите да имат скала за оценяване от 1 до 5 звезди, спрямо качеството на предлаганата от тях услуга и механизъм за промяна на звездите на даден ресторант. Ако в даден ресторант се извърши промяна на неговите звезди, всички негови клиенти, които са абонирани да следят новостите в него, трябва да бъдат уведомени своевременно. Следователно и хората трябва да имат възможност да се абонират за бюлетина на даден ресторант.
	- Системата трябва да позволява също така добавяне на нов ресторант или премахването на съществуващ вече такъв, както и промяна на менюто на даден ресторант.

	_**Бонус**_: Помислете какви са различните видове потребители на тази система: какви са техните роли? Какви права бихме искали да има всеки от тях? Как ше се импрементират?
